--- 
layout: post 
name: microsoft-word-ile-tez-yazma 
title: Microsoft Word ile Tez Yazma 
time: 2010-09-26 15:43:00.000000000 +01:00 
description: "Word'u tez yazarken nasıl verimli kullanırım?"
category: articles
tags: [doküman, word, populer]
---

Word'le tez ya da uzun bir doküman hazırlayacaksanız, word'u daktilo kullanır gibi kullanmayı bırakmalısınız. Aşağıdaki durumlar tanıdık geliyorsa, malesef word değil daktilo kullanıyorsunuz demektir.

[![]({{site.url}}/images/woman_at_typewriter.jpg)]()

-   Metinleri hizalamak için boşluk tuşuna basılı tutuyorsanız
-   Numaralandırma işlerini elle yapıyorsanız
-   Her paragrafda paragraf başını hizalamaya çalışıyorsanız
-   Başlıkların fontunu, boyutunu her seferinde tek tek ayarlıyorsanız
-   Yeni sayfaya geçmek için enter tuşuna durmadan basıyorsanız. 

Word'u daha etkili kullanmak için birkaç öneri:

Paragraf İşaretleri: (¶)
------------------------

Biliyorum eğer bu işarete alışık değilseniz, doküman her tarafında görmek sinir bozucu oluyor. Ama bence kendinizi zorlayın, çünkü işinize baya yarıyacaktır. Paragraf işaretini görünür yapmak oldukça kolay, ayarlar --\> görünüm  menüsünden yapabileceğiniz gibi, aşağıdaki resimdeki gibi doğrudan ana menüden paragraf işaretine tıklayarak, açıp kapatabilirsiniz. Böylelikle yazıcıdan çıktı almadan önce tekrar gizleyebilirsiniz (şaka şaka tabi ki, paragraf işareti veya diğer yardımcı semboller, çıktı alırken görünmüyor).

![]({{site.url}}/images/ms_word_visible_marks.jpg)

Paragraf ve sekme işaretlerini kullanarak, dokümanı daha iyi analiz edebilir ve garip davranışlarına çare üretebilirsiniz. Tablolardaki yazılar niye hizalı değil, yukarıya yazı ekledikçe, sayfa başları niye değişiyor, neden paragraf arası boşluklar eşit değil gibi sorunları anlamak bu işaretlerle çok kolay.

Stiller:
--------

Uzun bir doküman hazırlamadan önce yapacağınız en hayırlı iş stillerin nasıl kullanılacağını öğrenmektir. Stiller sayesinde başlıkları, yazı formatını zahmetsizce düzenleyebilirsiniz. Ya da yazı düzenini sonradan değiştirmek istediğinizde, tek yapmanız gereken ilgili stili değiştirmek olacak, stili uyguladığınız kısımlar otomatik değişecektir.

![]({{site.url}}/images/styleswin1.png)

Eğer stillerinizi düzgün ayarladıysanız(word'un hazırda şablonları var ancak okulunuzun tez için belirlediği başka standartlar da olabilir), tek yapmanız gereken yazdıkça, ilgili formatı menüden seçmektir. (Heading1, Normal, Figure caption vs..)

Şekil-Tablo Numaraları:
----------------------

İşinize yarayacak başka bir konu da otomatik şekil ve tablo numaralandırmaları ve referansları. Eğer dokümanınınızda şekillere numara vermeniz ve o şekillere referans vermeniz gerekiyorsa ve araya başka şekiller ekledikçe şekil numaralarının otomatik güncellenmesini istiyorsanız, word'un ilgili özelliğini kullanmalısınız.
Resmi ekledikten sonra  resme sağ tıklayarak 'add caption' ya da 'resim yazısı ekle' tuşuna tıklayın. Çıkan menüden istediğiniz başlığı seçin, resim, tablo ya da kendinizin belirleyeceği başka bir başlık.

![]({{site.url}}/images/captiondb.jpg)

Eklenen şekillere referans vermek için de 'Şekil 1' gibi elle yazmak yerine
insert --\> references--\>cross-reference
ekle --\>başvuru --\> çarpraz başvuru
seçeneğine tıklarsanız,  referansınız otomatik olarak eklenecek ve şekil numarası değiştiği zaman yazı içindeki numaralar da otomatik olarak değişecektir.

Klavye Kısayolları:
-------------------

Word'deki kısayolları öğrenmeye çalışın. Uzun vadede oldukça zaman kazanacaksınız.

İşinize yarayacak kısayollardan bazıları:

CTRL  + ENTER : Kesme (Yeni sayfaya geç)

CTRL + ALT + 1:  Ana başlık ekle (aynı şekilde, 2,3ü kullanabilirsiniz)

CTRL + DEL:       Sağdaki kelimeyi sil

CTRL + BACKSPACE:  Soldaki kelimeyi sil

SHIFT+ F7 : Seçilen kelimenin eşanlamlılarını göster (Thesaurus yüklüyse)

ve tabi ki

CTRL + S: Kaydet

Referanslar:
------------

Eğer tezinizi yazarken yararlandığınızı makalelere referansları hala tek tek giriyorsanız, [şu yazımızı](http://asuyatuyolar.org/2009/12/mendeley-akademik-pdf-ve-referans.html) okumamışsınız demektir.

[![]({{site.url}}/images/Mendeley.png)](http://asuyatuyolar.org/2009/12/mendeley-akademik-pdf-ve-referans.html)

Yedekleme:
----------

Eğer tezinizi yazarken nasıl yedekleyeceğinizi bilmiyorsanız, sürekli kendinize mail atıyorsanız, daha önceki [şu yazımıza](http://asuyatuyolar.org/2009/12/dropbox.html) da bir göz atmalısınız.

[![]({{site.url}}/images/dropbox_logo.png)](http://asuyatuyolar.org/2009/12/dropbox.html)


Eğer bu bilgiler sizi kesmediyse ve daha fazla kaynak arıyorsanız, aşağıdaki dokümanı şiddetle tavsiye ederim.

[Writing Thesis in Word](http://dl.dropbox.com/u/2490601/writing%20thesis%20in%20word.pdf)

Umarım bu yazı, Word'u daha etkin kullanmanıza yardımcı olmuştur. Uzun süre başından kalkamayacağınız bu programı daha iyi öğrenmek için harcayacağınız bir haftasonu, uzun vadede çok daha fazla fayda sağlayacaktır.  Biz de moda olduğu üzere bir özlü sözle kapatalım yazımımızı...

> "Give me six hours to chop down a tree and I will spend the first four sharpening the axe."

> "Bir ağacı kesmek için altı saatim varsa, dört saatini baltamı bilemeye harcarım."

*Abraham Lincoln*

İlginizi Çekebilecek Diğer Yazılar
----------------------------------

-   [İntihal Tespit Programları](http://asuyatuyolar.org/2011/03/intihal-tespit-programlar.html)
-   [Akademik Poster Hazırlama](http://asuyatuyolar.org/2010/06/akademik-poster-hazirlama.html)
-   [Latex ile Makale Yazma](http://asuyatuyolar.org/2011/04/latexle-makale-yazma.html)

