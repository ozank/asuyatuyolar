--- layout: post name: duckduckgo title: DuckDuckGo - Google Karşılaştırması time: 2012-01-24 21:53:00.000000000 +00:00 --- Bir süre önce önce [Google'da gelişmiş arama](http://asuyatuyolar.blogspot.com/2011/11/googleda-etkin-arama-yapma.html) yapmayla ilgili bir yazı yazmıştım. Ancak o yazıyı yazdıktan sonra Google'da aramayı yapmayı bıraktım sayılır. Onun yerine internet aramalarımda artık [DuckDuckGo](http://duckduckgo.com/) kullanıyorum.

[![](http://1.bp.blogspot.com/-aWFRY3_eeks/Tx30zh9ov4I/AAAAAAAABKc/HxE8mvmEwZg/s200/duckduckgo-logo.png)](http://duckduckgo.com/)

DuckDuckGo'nun marifetlerine geçmeden önce Google'dan neden soğudumu anlatayım. Google son zamanlarda iyişe şişmeye başladı. Ana sayfası o eski alıştığımız  yalın sayfa değil artık. Son örneği Google+'la Google'ın iç içe sokulup, arama sonuçlarına arkadaşlarınızdan da sonuçların eklenmesi. Ama asıl bardağı taşıran damla [Google geçmiş](http://www.google.com/history)'i ziyaret etmem oldu.

[*google.com/history*](http://google.com/history)

*adresinde tüm internet aramalarınız kaydediliyor. *

İnanmıyorsanız kendiniz bir göz atın. Ben kendime dair 2005 yılına kadar arama sonuçlarını buldum. Google biraz da "Don't be evil! (Şeytan olma)"sloganından hareketle olsa gerek arama geçmişini durdurmak ve geçmişi tümden  silmek gibi seçenekler sunmuş. Ama sonuçların gerçekten silindiğine ya da kullanılmadığına inanmak zor. Ne de olsa, şeytan'ın en büyük marifetinin şeytan olmadığına inandırmasıdır derler.

[![](http://2.bp.blogspot.com/-2qnSrkCUKYg/Tx375ISstXI/AAAAAAAABKk/42lm98iDRR0/s400/Google-History.jpg)](http://google.com/history)

Aslında bu arama geçmişinin kayıt altında tutulmasının olası etkileri konusunda onlarca şey yazılabilir. Ancak, Google'ın bu arama geçmişinizle alakalı reklamlar göstermesi ve görmek istediğiniz sonuçları göstermesi bile aslında Google'ın oluşturduğu bir balon içinde yaşamaya başladığımızı gösteriyor (Bakınız ["don't bubble us"](http://dontbubble.us/) ve [Eli Praser'in TED videosu](http://www.thefilterbubble.com/ted-talk)).
Bir de hepsinden önemlisi internet alanında artık Google'ın tekelinden rahatsız olmaya başlamadınız mı?
Peki Google'a alternatif olarak neden [DuckDuckGo](http://duckduckgo.com/) kullanayım?
1-DuckDuckGo aramalarınızı kaydetmez.
DuckDuckGo'nun [gizlilik anlaşması](http://duckduckgo.com/privacy.html) aramalarınızda tamamen anonimlik ve gizlilik  sağlıyor. Arama sonuçlarınız kaydedilmediği gibi bu sonuçlar tıkladığınız sitelerle paylaşılmıyor. Kişiselleşmiş reklamlara yönlendirilmiyor, türlü türlü oyunlara çekilmiyorsunuz.

[![](http://4.bp.blogspot.com/-PdmrTcilybE/Tx4AD0s0H4I/AAAAAAAABKs/eEAIGrP23tI/s320/ddg_billboard2.jpg)](http://duckduckgo.com/)

2- Daha Kullanışlı
Gizliliğinin yanı sıra [DuckDuckGo](http://duckduckgo.com/)'nun Google'a fark attığı asıl yer pratikliği. Özellikle de kullanmaya alıştıktan sonra. Bu özelliklerden belli başlıcaları:
**!bang**
[DuckDuckGo](http://duckduckgo.com/)'nun en büyük avantajı onlarca sitede doğrudan arama yapmanızı sağlayabilmesi. Bunu da aramalarınızın önüne ünlem işareti (!)  ve sitenin kısaltmasını koyarak yapabiliyorsunuz. Mesela arama çubuğuna:
*!yt Behzat* yazınca doğrudan Youtube arama sayfasına yönlendiriliyorsunuz.
Ya da DuckDuckGo'nun bulduğu sonuçları sevmediniz mi, başına *!g* koyun, doğrudan google sonuçları karşınıza gelsin. Böyle aramalar yapabileceğiniz tonla site var. [Tüm listeye şuradan](http://duckduckgo.com/bang.html) ulaşabilirsiniz. Nerede ne bulabileceğinizi biliyorsanız gerçekten çok kullanışlı. Bu sitelerden birkaçı:
*!w    *Wikipedia
*!matlab*   Matlab
*!so*    Stackoverflow
*!eb   * Ebay'de ara
*!gsc  *Google Scholar
*!python  *Phyton dokümanlarında ara
*!mendeley  *Mendeley'de ara
**\\ilk sonucu göster**
"\\" ile aramalardaki ilk sonuca doğrudan gidebilirsiniz. Genelde başarılı sonuçlar veriyor. Google'ın kendimi şanslı hissediyorumun eşleniği.
\\thy yazdığınız zaman doğrudan THY sitesi karşınıza geliyor.
**Klavye kısayolları**
Çok kullanışlı olan bir özellik de klavye kısayolları. Yön tuşları (veya j,k) ile arama sonuçlarında gezinin, Enter (ya da o) ile sayfayı açın. Tüm [Kısayol tuşları ](http://duckduckgo.com/goodies.html).
**Doğrudan bilgiye ulaşma**
[DuckDuckGo](http://duckduckgo.com/) bazen bulabildiği bilgileri doğrudan Wikipedia'dan ya da [Wolfram Alpha](http://www.wolframalpha.com/)'dan çekiyor. Böylelikle aradığınız cevabı doğrudan arama sayfasında bulabiliyorsunuz. Mesela Meryl Streep diye aradığınız zaman aşağıdaki gibi bir sayfa görüyorsunuz.

[![](http://1.bp.blogspot.com/-8NoUV93j_Xw/Tx4KhgKnqZI/AAAAAAAABK0/EoGZO3olIdg/s640/meryl_streep.png)](http://1.bp.blogspot.com/-8NoUV93j_Xw/Tx4KhgKnqZI/AAAAAAAABK0/EoGZO3olIdg/s1600/meryl_streep.png)

Ya da Merly Streep birthday yazdığınız zaman, doğrudan aktristin doğum tarihini öğrenebiliyorsunuz.

[![](http://2.bp.blogspot.com/-Ri1gzvTWsDU/Tx4LnxXWA0I/AAAAAAAABK8/PYF1f5z8A-k/s640/meryl_2.png)](http://2.bp.blogspot.com/-Ri1gzvTWsDU/Tx4LnxXWA0I/AAAAAAAABK8/PYF1f5z8A-k/s1600/meryl_2.png)

Onun dışında kararsız kaldığım durumlarda kullandığım (yes or no) araması da oldukça faydalı. Bunun gibi diğer uygulamalara gene [buradan](http://duckduckgo.com/goodies.html) (daha teknik olanlara ise [şuradan](http://duckduckgo.com/tech.html))ulaşabilirsiniz.
Zayıf Yönleri
Sitenin henüz Türkçe versiyonu yok. Her ne kadar arama için dil desteğine ihtiyaç olmasa da sitedeki açıklamar, yazılar sadece İngilizce.
Tabi ki yeni bir site olduğu için her aramada Google kadar başarılı olamıyor. Örneğin DuckDuckGo'da "[elektrik, su, doğalgaz üstüne alma](http://duckduckgo.com/?q=elektrik,su+ve+do%C4%9Falgaz+%C3%BCst%C3%BCne+alma)"  ile Google'da "[elektrik, su, doğalgaz üstüne alma](http://www.google.co.uk/search?hl=tr&source=hp&q=elektrik%2Csu+ve+do%C4%9Falgaz+%C3%BCst%C3%BCne+alma)"  aratmak aynı derecede  kullanışlı sonuçlar vermiyor. Ama tabi ki aramalarınızın başına !g koyarak doğrudan Google sayfasına göz atmak mümkün.
Gene sunucularının yeterince büyük olmamasından sonuçları güncellemekte Google kadar hızlı olamıyor. Ancak güzel bir özelliği arama sonuçlarını tarihe göre sıralayabiliyorsunuz, böylelikle en son güncellenmiş sayfaları bulmak daha kolay.
Kullanmaya Başlamak İçin

-   Ana sayfanızı [ducduckgo.com](http://ducduckgo.com/) adresine ayarlayabilirsiniz.
-   DuckDuckGo'yu internet tarayıcınızın [arama çubuğuna ekleyebilirsiniz](http://duckduckgo.com/spread.html). 


