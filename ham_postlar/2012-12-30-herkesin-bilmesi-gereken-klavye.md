--- layout: post name: herkesin-bilmesi-gereken-klavye title: Herkesin Bilmesi Gereken Klavye Kısayolları time: 2012-12-30 16:30:00.000000000 +00:00 ---
Bilgisayarda çalışırken ikide bir eliniz fareye gidiyorsa, klavye kısayollarını yeterince kullanmıyorsunuz demektir. Hem bileğinize zarar, hem de elleriniz hazır klavyedeyken birkaç tuşla çoğu işlemi çok çok daha hızlı yapabilirsiniz.
Hemen her programın klavye kısayolları vardır. Tavsiyem bu kısayollarını öğrenmek için biraz vakit harcamanız. İlk başta vakit kaybı bile görünse de sonradan çok  faydasını göreceksiniz.
Aşağıda sık sık kullandığım bazı kısayolları listeledim.

[![](http://1.bp.blogspot.com/-ZANJsdYqZeY/UOBqm6AubAI/AAAAAAAACcU/TeUfQQqwhO8/s1600/kisayollar.png)](http://1.bp.blogspot.com/-ZANJsdYqZeY/UOBqm6AubAI/AAAAAAAACcU/TeUfQQqwhO8/s1600/kisayollar.png)

Genel:
------

> Alt + Tab : Programlar arasında geçiş yapın.
> Ctrl + A : Herşeyi seçin.
> Ctrl + X, Ctrl + C,  Ctrl + V : Eh artık, bunu da biliyorsunuzdur herhalde.
> Ctrl + O : Bir dosyayı açın.
> Ctrl + S : Dosyayı kaydedin.
> Ctrl + Z : Geri al.
> Win + L : Ekranı kilitle.
> Win + D : Masaüstünü göster.
> Ctrl + Shift + Esc : Görev çubuğu penceresini aç (Windows).
> Win + 3 : Görev çubuğundaki 3. uygulamayı başlat (Windows).
> F2 : Seçili dosyanın adını değiştir.

Web Tarayıcısı:
---------------

> Ctrl + T : Yeni sekme aç.
> Ctrl + Shift + T : Son kapatılan sekmeyi tekrar aç.
> Boşluk: Ekranı aşağı kaydır (uzun yazıları okumak için ideal).
> Ctrl + W : Sekmeyi kapat.
> Ctrl + Tab : Bir sonraki sekmeye git.
> Alt + Sol : Bir önceki sayfaya git.
> Ctrl + Enter : Bir adresin başına www sonuna .com ekle.
> Ctrl + L : Adres çubuğuna git.
> Alt + 3 :  3. sıradaki sekmeye git.

Word:
-----

Artık çok işim düşmedikçe Word kullanmaktan kaçınsam da

> Ctrl + Alt + 1 : Satırı Ana başlık yap
> Ctrl + Alt + 2 : Satırı Ara başlık yap
> Ctrl + Del: Kelimeyi sil
> Alt + = : Denklem ekle
> Ctrl + Alt + M : Yorum ekle
> Ctrl + Aşağı Tuşu : Bir paragraf aşağı in.

PowerPoint:
-----------

Eğer buraya kadarki kısayollardan hiçbirini kullanmasanız bile, lütfen bari aşağıdakileri kullanmaya çalışın, sunumlarda madara olmaktan kurtulursunuz. Kaç kişi gördüm, sunumu başlatmak için imleçle koca ekranda sunumu başlatma tuşuna tıklamaya çalışan ya da bir soruya cevap vermek için yüzlerce slaydı tek tek geçmeye çalışan.

> F5 : Sunumu başlat.
> Shift + F5 : Sunumu kaldığın slayttan başlat.
> 3 Enter : 3. slayta git.
> B: Ekranı karartır/tekrar açar. "." tuşu da aynı işi görür.
> W: Yukardakinin aynısı ama beyaz ekran, karanlık odalarda dinleyicileri uyandırmak için ideal. "," tuşu da aynı işi görür.

[![](http://2.bp.blogspot.com/-UcfYMLVg4hw/UNzgWyhYJbI/AAAAAAAACZs/KygS2f7DpTA/s320/startpresentationfromcurrentslideinpowerpoint.png)](http://2.bp.blogspot.com/-UcfYMLVg4hw/UNzgWyhYJbI/AAAAAAAACZs/KygS2f7DpTA/s1600/startpresentationfromcurrentslideinpowerpoint.png)

### Pratik yapabileceğiniz birkaç site:

Klavye kısayolları ancak kullana kullana öğreniliyor. Ben genelde ufak kağıtlara yazıp ekranın önüne koyuyorum. Ama pratik yapabileceğiniz program ve sitelerde var. Benim gözüme çarpan ikisi:

-   [**Shortcutfoo:**](https://www.shortcutfoo.com/)Microsoft ürünlerinden ziyade, vim, emacs, photoshop gibi programların kısayollarının pratiğini yapabileceğiniz güzel bir site. 

[![](http://2.bp.blogspot.com/-M4hoY1sLe4s/UOBl7nsxIeI/AAAAAAAACbc/K64zTMa_-8c/s1600/shortcutfoo.png)](http://2.bp.blogspot.com/-M4hoY1sLe4s/UOBl7nsxIeI/AAAAAAAACbc/K64zTMa_-8c/s1600/shortcutfoo.png)

-   **[Keyrocket:](http://www.veodin.com/keyrocket/)** Keyrokcet bilgisayarınızda çalıştırabileceğiniz bir program. Tam sürümü 60€ olsa da ücretsiz sürümüyle Excel, Outlook, Word ya da PowerPoint'den seçtiğinizle pratik yapabilirsiniz. Word ile tez yazmaya başlayanlar için güzel bir uygulama olabilir.

