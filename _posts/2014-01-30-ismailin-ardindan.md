---
layout: post
title: İsmail'in Ardından...
description: "Bazı insanlar vardır, daha ilk tanışmada çok iyi anlaşacağınızı hemen hissedersiniz."
modified: 2014-01-30-20-00
category: articles
published: true
---

Bazı insanlar vardır, daha ilk tanışmada çok iyi anlaşacağınızı hemen hissedersiniz. Ama muhabbeti ilerletmeye fırsat kalmadan, günlük koşturmacalar sizi başka yönlere savurur, ayrı yerlerde, farklı kişilerle, hayatın hengamesinde yuvarlanır gidersiz. Böyle teğet kaçırdığım arkadaşlara üzüldüğüm çok oldu ama hiçbiri İsmail kadar içimi sızlatmadı. İyiler gene kaybetti...

Çok ortak arkadaşımız olmasına rağmen, henüz yüzyüze tanışma fırsatı bulamamıştık. İnternet üstünden birbirimizi bulmuştuk, birlikte birşeyler üretmeye çalışmak oldukça keyifliydi. Asu'ya Tüyolara yazılarıyla renk kattığı gibi, başka birkaç proje de yapıyorduk. Bunlardan beni en heyecanlandıranı İsmail'in kurdığı [Açık Ders](http://www.youtube.com/user/acikders) kanalını genişletip, yaygınlaştrmaktı. Olmadı. 

İsmail'in hızına yetişemediğim bir üretkenliği vardı. [Sitesine](http://ismailari.com/tum-yazilar/) sürekli faydalı yazılarla dolduruyordu. Bunun üstüne [twitter hesabından](https://twitter.com/ismailari) (ayrıca [matlabipucu](https://twitter.com/matlabipucu) hesabından) birşeyler buldukça paylaşıyordu. Tabi bir de [Yazılım Kardeşliği](http://yazilimkardesligi.ismailari.com/) projesine girişmişti. Bunlar yetmediği gibi [akordiyon  öğrenirken](http://akordeonsevdasi.tumblr.com/) bile insanları bilgilendirmeyi başarıyordu. En sevdiğim yanı da akademik çalışmalarını bile insanlara en faydalı olabilecek [projelere](http://www.cmpe.boun.edu.tr/tid/) şekilde yönlendirmesiydi.

Şimdi ise [İlkyar](http://www.ilkyar.org.tr/) (atlamışım bir de İlkyar gönüllüsüydü) İsmail'in anısına bir kütüphane kurmak istiyor. Duyurusuna [şu linkden](http://www.cmpe.boun.edu.tr/~salah/ismail%20-%20ilkyar.pdf) ulaşabilirsiniz. Umarım destek olursunuz. Belki İsmail'in [2010'da yazdığı yazı](http://ismailari.com/blog/bir-adim-sizden-bir-adim-benden/) daha ikna edici olur.

<iframe width="420" height="315" src="//www.youtube.com/embed/40EyAUQekL0?rel=0" frameborder="0" allowfullscreen></iframe>

Bu toprakta kalır adın

Tohumların arasında

Yeşilinde tarlaların

Başakların sarısında

---

Yıllar geçse de aradan

Kopar gelir ırmaklardan

Işır yine kurşunlanan

Dostlarının yarasında

---

Günü gelir dağa çıkar
Yıldızlardan şiir çeker
Kanımızı siler yıkar
Suların en durusunda

Bir annedir bir kardeştir
Ovalarda bir ateştir
Sırasında hayat verir
Ölüm saçar sırasında

Bayrak olur bize yarın
Rüzgarıyla ilkbaharın
Dalgalanır genç kızların
Gözlerinin karasında

>Ülkü Tamer

Bu arada İsmail'in paylaştığı güzel yazıları yavaş yavaş bloga ekleyeceğim. Ancak [ismailari.com](http://ismailari.com) sitesinin ömrünü uzatmak istiyorsanız. İsmail'in kullandığı [hosting şirketine](http://ismailari.com/blog/ismailari-comu-destekleyin/) üye olarak katkıda bulunabilirsiniz.



